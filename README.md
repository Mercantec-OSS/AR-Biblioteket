**Projektbeskrivelse: Interaktivt AR Hjemmesidebibliotek**

**Projektmål:**  
Udvikling af en browserbaseret hjemmeside, hvor brugerne kan se og interagere med 3D-modeller af forskellige objekter. Disse modeller skal kunne ses som integrerede AR-elementer, så brugerne kan opleve dem i en virkelighedstro kontekst direkte via deres telefon. Platformen skal være let tilgængelig og mobilvenlig, og indholdet skal kunne tilgås uden behov for yderligere downloads.

**Funktionaliteter:**

1. **3D-model visning og interaktion:** Brugerne kan vælge en 3D-model fra en liste og interagere med den via animationer. Modellen vises i AR via browseren uden krav om app-download. Der skal gøres brug af model-viewer til at lave AR delen.
   
2. **Upload-funktion til modeller:** Brugere med login-rettigheder (eksempelvis undervisere) skal kunne uploade nye modeller direkte til hjemmesiden. Ved upload vises modellen automatisk i biblioteket.

3. **Animation og interaktivitet:** Alle modeller skal kunne afspille foruddefinerede animationer, som brugerne kan aktivere på hjemmesiden.

4. **Simpel brugergrænseflade:** Platformen skal have et brugervenligt interface uden behov for omfattende tekstbeskrivelser eller kategorisering. Grundlæggende navigation og modelvalg er tilstrækkeligt i denne første version.

5. **Mobil-først tilgang:** Da platformen primært tilgås via telefoner, udvikles designet med fokus på mobilvisning. Upload af 3D-modeller skal dog ske via en computer.

6. **Database og login system:** En simpel login-funktion skal sikre, at kun godkendte brugere kan uploade modeller. Eksterne brugere kan frit se modellerne.

7. **Fremtidig udvikling:** Der ønskes en mulighed for fremtidig tilføjelse af blandt andet, en automatiseret filkonverteringsproces, der understøtter forskellige formater samt et system til filtrering og kategorisering af modeller.

**Tidsramme:**  
Projektet forventes færdigt inden årets udgang, med en præsentation af en prototype i løbet af de kommende uger.

Projektet skal resultere i en fleksibel platform, hvor undervisere og studerende kan interagere med 3D-modeller i et virkelighedsnært format.
